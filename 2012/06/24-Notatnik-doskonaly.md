title: Notatnik doskonały
date: 2012-06-24 10:00:00
tags: Ogólne, oprogramowanie, programowanie, środowisko pracy, Techblog
---
Po około 6 miesiącach pracy z Sublime Text 2 mogę go śmiało polecić wszystkim, którym brakuje dobrego narzędzia zastępującego powolne IDE w małych projektach. Korzystanie z tego edytora tak mnie wciągnęło, że wykorzystuje go częściej niż netbeans-a. Oferuje on proste podpowiadanie składni bazującej na słowach kluczowych w pliku. Dodatkowo za pomocą pluginów mamy dostęp do wsparcia dla git-a, ftp, zencoding-u, parsowania plików PHP w poszukiwaniu syntax error, snippet-y zsynchronizowane z github-owym gist-em i wiele innych. Dostępny jest na system Linux, Windows i Mac.

Nie ukrywam, że początkowo zafascynował mnie sam interfejs edytora, który jest piękny. Posiada po lewej stroni proste drzewo plików i katalogów, a po prawej podgląd całego napisanego przez nas kodu w postaci mini mapy. Mamy także szybki dostęp do wszystkich opcji za pomocą jednego pola tekstowego. Podstawowe opcje jak wyszukiwanie, wyszukiwanie w plikach są rozwiązane naprawdę w dobry sposób dając możliwość naprawdę szybkiej pracy z kodem.

![Alt text][image]

Nie będę się bardziej rozpisywał i rozwodził jakie to wspaniałe narzędzie ;) Zainteresowanych odsyłam do pobrania i przetestowania: http://www.sublimetext.com/blog/articles/sublime-text-2-beta. W internecie znajdziecie naprawdę dużo informacji jak produktywnie wykorzystywać to narzędzie i jak dostosować je do własnych potrzeb (między innymi na nettuts).

[image]: http://www.sublimetext.com/screenshots/cpo.png "sublime-text"